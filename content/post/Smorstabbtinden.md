---
title: "Store Smørstabbtinden (2208 moh)"
date: 2018-07-09
slug: smorstabbtinden
tags:
- smorstabbtinden
---
Mandag 9 juli 2018 og Store Smørstabbtinden (2208 moh) skal besøkes. Grethe og jeg startet turen på Krossbu og det er 1050 høydemeter og 14,2 km å gå tur/retur Krossbu. Det er varder stort sett hele veien fra Krossbu og så lenge sikten er bra ser man toppen underveis. Jeg mangler to topper på på [Smørstabbtind traversen](/2016/07/smorstabbtindtraversen/) og Store Smørstabbtinden er den ene.  Den siste er Kniven og vi får se når den blir gått på.

Vi hadde strålende være omrent til vi nådde toppen. Da kom det litt tåke som la seg rundt toppen og den ble liggende. Uansett er utsikten både på vei opp og ned flott. Vi kunne skimte breen og Kniven innimellom men den store utsikten uteble.

![](/images/Logger/StoreSmorstabbtind.png)
![](/images/Logger/StoreSmorstabbtind_eval.png)

På vei kan Leir- og Smørstabbbreen besiktiges. På denne tiden av året må det sikring til dersom man vil prøve seg på isen. Til påske kvistes det løype over breen. Og for de som ikke har vært på ski over breen på våren så kan det anbefales på det varmeste. [Storebjørn](/2016/04/storebjorn/) er et normalt mål for mange.

{{< wide-image src="/images/Smorstabbtinden/nr3.jpg" title="Oppstigning fra Smørstabbreen til Storebjørn." >}}
{{< wide-image src="/images/Smorstabbtinden/nr4.jpg" title="Oppstigning fra Smørstabbreen til Storebjørn." >}}
{{< wide-image src="/images/Smorstabbtinden/nr5.jpg" title="Leirbreen, jeg har vært opp der på ski noen ganger." >}}

{{< wide-image src="/images/Smorstabbtinden/nr2.jpg" title="Grethe nyter utsikten." >}}
{{< wide-image src="/images/Smorstabbtinden/nr6.jpg" title="Fanaråken og Skagastølstindene i sikte." >}}

{{< wide-image src="/images/Smorstabbtinden/nr1.jpg" title="Toppen, nok en lang motbakke." >}}

Det er et lite parti rett før toppen som krever litt klyving. Det er gode tak i fjellet og de aller fleste vil klare å komme seg opp her.
