---
title: "Uranostinden (2157 moh)"
date: 2013-07-01
slug: Uranostinden
---
Juli 2013 gikk Frode, Rolf og undertegnede over ryggen på Uranostinden til toppen. Dagen før var planen vår å ta båten fra Eidsbugarden og inn til Torfinnsbu for å spasere traversen på Torfinnstindanene. Dessverre så spolerte melding om lyn og torden den planlagte turen over Torfinnstindane. Det ble heller en lang dags vandring fra Torfinnsbu gjennom Svartdalen, via Nørdre Svartdalspiggen (2137 moh) og tilbake til Fondsbu. I utgangspunktet var planen å overnatte i fjellet og spasere mot Torfinnstindane dagen etter. Men så kom ideen om å spasere ryggen opp til Uranostinden istedenfor. Og slik ble det. Retur tilbake til Fondsbu og det ble en ca 35 km lang spasertur fra Torfinnsbu til Fondsbu.

-   Uranostinden S1 (2037 moh)
-   Uranostinden S2 (2048 moh)
-   Uranostinden  (2157 moh)
-   Nørdre Svartdalspiggen (2137 moh)

Fra Torfinnsbu ved Bygdin og inn Svartdalen før Nørdre Svartdalspiggen ble besteget.

![](/images/Logger/Uranostind.png)

 GPS-sporet over er fra en tur via Uranosbreen.

![](/images/Logger/UranostindRyggen.png)

 GPS-sporet over ryggen er ikke av det aller beste.

![](/images/Logger/Uranostind_eval.png)

Turen opp ryggen på Uranostindene begynner i Koldedalen.

For meg var turen over ryggen på Uranostinden min første litt luftige vandring til fjells. Jeg har vært i området rundt Uranostind flere ganger før denne turen, både under en tur over Uranosbreen til toppen og en tur på Langskavltind (2014 m). Ryggen ble traversert i juli i 2013.  Turen over ryggen er spektakulær. Ingen vanskelige klatring, men ryggen er både kvass og luftig. Uranostind S1 på 2037 meter er første høyde på turen. Etter S1 venter noen luftige partier og litt klyving for å komme på S2. Det var delvis tåke dagen vi spaserte, og S2 fremsto som en stor svart vegg i tåka når vi nærmet oss den. Det var ikke helt fritt for at jeg tenkte hvordan i alle dager skal vi komme opp der. Men som regel så åpner fjellet seg når man kommer nærmere. Jeg er litt usikker på om vi valgte den beste ruta opp på S2, men opp kom vi på en relativ sikker måte. Vi brukte sikring med tau der vi mente det var nødvendig (to-tre steder).

Etter å ha vært på toppen var det tur over breen tilbake. På med stegjern og vi sikret med tau på returen over Uranosbreen. Turen (som alle toppturer jeg har gjort) kan anbefales.

{{< wide-image src="/images/Uranostind/nr1.jpg" title="Bildet er fra en tur som ble gjort for noen år siden. Da gikk turen til toppen over breen." >}}

 Det er en flott tur det også, men turen over ryggen er noe mer spektakulær.

{{< wide-image src="/images/Uranostind/nr2.jpg" title="Ryggen på Uranostinden er en kvass og delvis luftig rygg." >}}

 Jeg har på flere turer i området sett andre vandrere i profil på ryggen. Og juli 2013 skulle det bli min tur å gå denne sammen med Rolf og Frode.

{{< wide-image src="/images/Uranostind/nr3.jpg" title="Rolf er selfiemaster av dimensjoner." >}}

Bildet er tatt på annleggsveien inn Koldedalen rett før vi tar av fra veien i retning mot Uranostinden.

{{< wide-image src="/images/Uranostind/nr4.jpg" title="Tåka kom og gikk den dagen." >}}

 Det er ganske artig å klyve i tåka og når den letter så ser du hvor høyt man faktisk er. Det er ingen vanskelige partier over ryggen, men den er delvis luftig og sikring er anbefalt på de mer utsatte partier.

{{< wide-image src="/images/Uranostind/nr5.jpg" title="På vei opp til Uranostinden S1 og første parti hvor sikring ble satt." >}}

Frode gjør klar standplass. Det er ikke et parti som det skal klatres, men det er noen meter som er ganske luftig og en utgliding her vil være ganske fatal. Da er det greit å ha ett tau i seg.

{{< wide-image src="/images/Uranostind/nr6.jpg" title="Ryggen er faktisk så skarp som den ser ut på bildene." >}}

Det er faktisk en ganske spektakulær rute og jeg vil anbefale alle som ikke har gått ruten om å ta turen. Etter det jeg vet er det flere som guider denne turen.

{{< wide-image src="/images/Uranostind/nr7.jpg" title="Og Frode rydder standplass." >}}

{{< wide-image src="/images/Uranostind/nr8.jpg" title="Hvis man sitter overskrevs her så gjør det vondt ett visst sted." >}}

 Ryggen er sylskarp enkelte steder.

{{< wide-image src="/images/Uranostind/nr9.jpg" title="Noen partier er mer spennende enn andre." >}}
