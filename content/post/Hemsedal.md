---
title: "Toppturer i Hemsedal"
date: 2021-04-20
slug: Hemsedal
tags:
- hemsedal
---
I Hemsedal er det flere muligheter for flotte toppturer. Vi bruker ca en times kjøretur fra hytta på Øknin (Ål, Torpo) til Hemsedal og til de fleste starter for disse toppturene. Det er ikke alltid nødvendig å reise helt til Jotunheimen for å finne flotte fjell. Er været noenlunde bra er det nesten garantartert at du ikke er alene på disse fjellene. Se bare på bildet fra nedkjøringen Storebottskarvet.

## Skarvanfjellet (1735 moh)

Parkering er den samme som for tur til Skogshorn. Det er et par ruter opp på fjellet, enkel tur som man kan gå på tre - fire timer. Skogshorn var ganske avblåst fra øst. En av rutene opp på fjellet er inn dalen mellom Skogshorn og Skarvanfjellet. Skogshorn var ikke så avblåst fra den siden. Vi gikk rett mot toppen, en enkelt rute med passe motbakker.

![](/images/Hemsedal/profilskarvanfjellet.png)
![](/images/Hemsedal/skarvanfjellet.png)

## Storebottskarvet (1719 moh)

Storebottskarvet er også en enkel og meget flott topptur. Parkering i en lomme ved riksvei 52 ca 10 minutter etter passering Tuv (fra Hemsedal). Turen tar ca tre - fire timer å gjennomføre i et helt greit tempo. Første motbakke starter relativt raskt. Etter å ha passert under høyspenten flater det litt ut før siste motbakke mot selve toppen starter.

![](/images/Hemsedal/profilstorebottskarvet.png)
![](/images/Hemsedal/storebottskarvet.png)

Turen starter ved riksvei 52 over Hemsedals fjellet.

{{< wide-image src="/images/Hemsedal/storbottskarvet1.jpeg" title="Ta retning mot høyspenten og Storebottskarvet kommer til syne når du er på toppen av det første platået.." >}}

{{< wide-image src="/images/Hemsedal/storbottskarvet2.jpeg" title="Som bildet viser er man ikke alene her." >}}

{{< wide-image src="/images/Hemsedal/storbottskarvet3.jpeg" title="Ganske bra utsikt fra toppen.." >}}

{{< wide-image src="/images/Hemsedal/storbottskarvet.jpeg" title="Toppvarden." >}}

## Nibbi (1741 moh)

Jeg har vært på Nibbi 5-6 ganger. Nibbi er en flott tur som tar ca tre timer å gjennomføre. Nibbi er en meget populær topp og det kan anbefales å begynne tidlig, før kl 10. Jeg var nede igjen rundt 12.30 tiden denne dagen og da var det fullt på parkeringsplassen og rimelig mange på tur opp.

Jeg har gått den på 2 1/2 time inklusive en god rast på toppen. Og da var det helt OK tempo opp, rolig gange hele veien til topps med en liten vannpause i nærheten av toppen. Nedkjøring fra Nibbi er i en god og bred snørenne som holder lenge på snøen.

![](/images/Hemsedal/profilnibbi.png)
![](/images/Hemsedal/nibbi.png)

Siste gang jeg var på Nibbi var 2 mai 2021. Det hadde vært minusgrader på natten og når jeg startet var det noe hardt. På veien ned var det supre forhold.

{{< wide-image src="/images/Hemsedal/nibbi2.jpeg" title="Toppvarden." >}}

{{< wide-image src="/images/Hemsedal/nibbi1.jpeg" title="Utsikt mot Skarvanfjellet." >}}
