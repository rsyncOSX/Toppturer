---
title: "Toppturer i Hemsedal"
date: 2021-04-20
slug: Hemsedal
tags:
- hemsedal
---
Hemsedal har mange flotte muligheter for toppturer. Vi bruker ca en times kjøretur fra hytta på Øknin (Ål, Torpo) til Hemsedal og til de fleste starter for disse topptuer. Det er ikke alltid nødvendig å reise helt til Jotunheimen for å finne flotte toppturer. Er været noenlunde bra er det nesten garantartert at du ikke er alene på disse fjellene. Se bare på bildet fra nedkjøringen Storebottskarvet.

## Skarvanfjellet (1735 moh)

Parkering er den samme som for tur til Skogshorn. Det er et par ruter opp på fjellet, enkel tur som man kan gå på tre - fire timer. Skogshorn var ganske avblåst fra øst. En av rutene opp på fjellet er inn dalen mellom Skogshorn og Skarvanfjellet. Skogshorn var ikke så avblåst fra den siden. Vi gikk rett mot toppen, en enkelt rute med passe motbakker.

![](/images/Hemsedal/profilskarvanfjellet.png)
![](/images/Hemsedal/skarvanfjellet.png)

## Storebottskarvet (1719 moh)

Storebottskarvet er også en enkel og meget flott topptur. Parkering i en lomme ved riksvei 52. Parkering ca 10 minutter etter passering Tuv. Turen tar ca fire timer å gjennomføre. Hvis man da ikke springer opp.

![](/images/Hemsedal/profilstorebottskarvet.png)
![](/images/Hemsedal/storebottskarvet.png)

Turen starter ved riksvei 52 over Hemsedals fjellet.

{{< wide-image src="/images/Hemsedal/storbottskarvet1.jpeg" title="Ta retning mot høyspenten og Storebottskarvet kommer til syne når du er på toppen av det første platået.." >}}

{{< wide-image src="/images/Hemsedal/storbottskarvet2.jpeg" title="Som bildet viser er man ikke alene her." >}}

{{< wide-image src="/images/Hemsedal/storbottskarvet3.jpeg" title="Ganske bra utsikt fra toppen.." >}}

{{< wide-image src="/images/Hemsedal/storbottskarvet.jpeg" title="Toppvarden." >}}

## Nibbi (1741 moh)

Jeg har vært på Nibbi flere ganger. Sporloggen fra denne turen stopper rett under toppen. Denne dagen blåste det rimelig friskt så da valgte vi å snu noen hundre høydemeter før toppen. Nibbi er en flott tur som tar mellom tre - fire timer å gjennomføre. Nedkjøring fra Nibbi er i en god og bred snørenne som holder lenge på snøen.

![](/images/Hemsedal/profilnibbi.png)
![](/images/Hemsedal/nibbi.png)
