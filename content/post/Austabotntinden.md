---
title: "Store Austabotntind (2204 moh)"
date: 2016-07-01
slug: Austabotntind
tags:
- austabotntind
---
Min siste tur på Store Austabotntind (2204 moh) var juli 2016. Store Austabotntind er en flott topp og utsynet fra toppen er av de bedre (forutsatt klarvær). Første gang jeg var på toppen var med et klatrekurs i 2014.  Tur/retur fra bommen ved Tindeveien og til topps med sikring etter Vestre, kan gjøres på ca 7 timer.

[Video](https://youtu.be/j0U6CdhO11k) fra toppen.

{{< wide-image src="/images/Austabotntind/nr1.jpg" title="Undertegnede på toppen av Store Austabotntinden juli 2016" >}}

![](/images/Logger/Austabotntind.png)
![](/images/Logger/Austabotntind_eval.png)

Turen opp til Vestre er en flott tur i seg selv. Det er ingen eksponerte steder og man kan gå opp uten sikring. Det er også de som går opp Store Austabotntinden uten sikring. Det gjør ikke jeg. Det er ingen vanskelig klatring (klyving), men det handler om å ha marginene på din side dersom et uhell og utglidning skjer. Hvis du er en erfaren tinderangler så er det ikke kanskje ikke noe problem å gå til topps uten sikring. Jeg vurderer uansett mine egne kunnskaper som ikke tilstrekkelig for en tur opp uten sikring.

{{< wide-image src="/images/Austabotntind/nr2.jpg" title="På toppen av Store Austabotntind - vi kom derfra" >}}

Fra Vestre og opp til toppen ser det mer utsatt ut enn det faktisk er.  Det er mange som tilbyr føring opp på Store Austabotntinden. Min anbefaling er å velge sertifiserte førere som har fokus på sikkerhet (hvis man er alene eller er sammen med noen uten klatre erfaring). På vei ned fra toppen møtte vi en gjeng med fire karer + fører. De fire var knytt sammen i samme tau og føreren gikk i forveien og satte en og annen løpende sikring underveis. Dersom en i dette laget hadde fått en utglidning på vei opp er det, etter mine kunnskaper, stor sannsynlighet for at hele laget hadd glidd ut med det fatale konsekvenser det ville ha fått. Jeg vet hvilke firma føreren kom fra, og jeg kommer aldri til å gå sammen med disse. Livet er verdt mye mer enn de få tusenlapper det koster mer ved å velge en sertifisert fører som tar sikkerheten på alvor.

{{< wide-image src="/images/Austabotntind/nr9.jpg" title="Store Austabotntinden sett fra Vestre Austabotntinden. Det er flott utsyn mot flere av de fineste toppene i Jotunheimen underveis." >}}

{{< wide-image src="/images/Austabotntind/nr10.jpg" title="Snørenna på Austabotntind. Den er over 40 grader bratt og det er de som kjører på ski ned." >}}

Austabotntindene er en klassiker i Hurrungane. Turen opp til Vestre Austabotntind går over snørenna som sees på bildet over. Renna er rett over 40 grader bratt og det kjøres på ski ned. Forstå det den som vil...

{{< wide-image src="/images/Austabotntind/nr4.jpg" title="Ringstinden titter frem fra tåka." >}}

{{< wide-image src="/images/Austabotntind/nr5.jpg" title="Austabotntindene sett fra Soleibotntinden." >}}

{{< wide-image src="/images/Austabotntind/nr6.jpg" title="Ringstinden sett fra Store Austabotntinden." >}}

Noen går på toppvarden uten sikring, ikke vi. Forøvrig så brukte vi løpende sikringer under vår ferd på toppen. Det er ikke nødvendig, men toppen på Store Austabotntinden er ganske luftig og delvis eksponert.  

{{< wide-image src="/images/Austabotntind/nr7.jpg" title="Er det plass til flere her eller?" >}}

Bildet under er tatt ned mot Vestre Austabotntind. I bunn av dalen skimtes Tindevegen, privatvegen som går mellom Turtagrø og Øvre Årdal.

{{< wide-image src="/images/Austabotntind/nr8.jpg" title="Utsikt ned mot Vestre fra Store." >}}
