---
title: "Austre Trollsteinhøe"
date: 2020-08-15
slug: Trollsteinhøe
tags:
- trollsteinhøe
---
Lørdag 15 august 2020 ble turen satt til Jotunheimen fra hytta. Det ble en lang dagstur, seks timer i bilen tur retur.  Vi hadde i utgangspunktet tenkt oss på Stornubben. Vi skulle parkere på Storkroken og for å komme til Stornubben måtte vi krysse elven Veo. Men vi synes elva var litt for utfordrene å krysse og planene ble lagt om. Stornubben og Nautgardstinden blir en skitur til våren igjen med utgangspunkt fra Hindsæter.

![](/images/Logger/trollsteinhoe.png)
![](/images/Logger/trollsteinhoe_eval.png)

Bilen ble parkert ved parkeringen til Glitterheim. Vi gikk en liten kilometer inn på grusveien før vi tok av til høyre og opp i fjellet. Turen ble gått på litt i overkant av seks timer inklusive to-tre pauser underveis. Det er relativt lett terreng å gå i og når du kommer på toppen er det storslagen utsikt. Denne dagen var det skyfri himmel og nesten tyve grader varmt. Og utsikten ble deretter.

Når man kommer opp de første stigningene åpner deg seg opp og man ser Trollstein tindene. Gråhøe er også innenfor rekkevidde her og det er mulig å ta en rundtur med Gråhøe og Trolltindene. Det får bli en annen gang.
{{< wide-image src="/images/Trollsteinhoe/soretrollsteinhoe.jpeg" title="Søre Trollsteinhoe, 2161 moh.">}}
Fra toppen ser man over til Glittertinden og Gråsubrean.
{{< wide-image src="/images/Trollsteinhoe/glittertind.jpeg" title="Glittertind, 2465 moh.">}}
