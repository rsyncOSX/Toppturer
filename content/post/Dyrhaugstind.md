---
title: "Randoneetur Dyrhaugstind"
date: 2020-05-31
slug: Dyrhaugstind
tags:
- dyrhaugstind
---
1.pinsedag 2020 ble det randoneetur til Dyrhaugstinden. For noen år siden jeg gikk jeg hele [Dyrhaugsryggen](/2014/06/dyrhaugsryggen/). Denne turen var tredje gang jeg har vært her oppe, men første gang med ski på beina. Og med ski på beina blir en ellers ganske kjedelig og langtekkelig retur veldig mye mer morsom, mye raskere og ikke spesielt slitsom heller.

Tur retur Turtagrø på ca fem timer med ca 1200 høydemeter. Vi brukte tre timer til topps og det ble selvfølgelig en lang og god rast på toppen når været var slik. Høy solfaktor var helt nødvendig, hvis ikke ville vi blitt kraftig solbrent. Og det er helt unødvendig.

![](/images/Logger/dyrhaugstinden.png)

Sporlogg fra Turtagrø. Vi var redd vi måtte gå uten ski i starten, men fortsatt var det sne hele veien. Men snøsmeltingen var godt i gang og ned siste henget var det ikke mye gli. Skia søg seg fast i den våte sneen. Lengre opp i fjellet var det slush og helt topp føre.

{{< wide-image src="/images/Dyrhaugstinden/IMG_0027.jpeg" title="Etter ca tre timer var vi på toppen.">}}

1.pinsedag var det mer eller mindre reneste folkevandring til toppen. Jeg har aldri sett så mange biler på Turtagrø som i denne pinsen. Turtagrø er utgangspunktet for mange flotte randoneetur som Ringstinden, Dyrhaugstinden, Lauvnostinden osv.

{{< wide-image src="/images/Dyrhaugstinden/IMG_0029.jpeg" title="Utsikt mot Store Dyrhaugstinden (2147 moh).">}}

Vi gikk ikke helt til toppen. Den er noe utsatt og det var mye folk på toppen i dag. Det tryggeste er å ha med seg stegjern og isøks hvis man skal helt til topps.

{{< wide-image src="/images/Dyrhaugstinden/IMG_0031.jpeg" title="Skagastølsryggen og Store Skagastolstinden.">}}

Fantastisk utsikt mot Skagastølsryggen, Norges høyeste ryggtravers og Norges tredje høyste topp, [Storen](/2015/08/storen/).

{{< wide-image src="/images/Dyrhaugstinden/IMG_0032.jpeg" title="Utsikt mot Ringstiden, Austabotntindene, Lauvnostinden og Store Soleibotntind (helt til høyre)">}}

Utsikten fra Dyrhaugsryggen er ganske formidabel når været er som det var 1.pinsedag.

{{< wide-image src="/images/Dyrhaugstinden/IMG_0030.jpeg" title="Høye brøytekanter over Tindevegen.">}}
