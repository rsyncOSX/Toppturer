---
title: "Urdadalstinden (2116 moh) og Kyrkja (2032 moh)"
date: 2014-08-01
slug: Urdadalstinden
tags:
- urdadalstinden
- kyrkja
---
Senere på sommeren 2014 ble det en siste tur i Jotunheimen med Frode og Rolf, to kompiser på Vestlandet. Frode er klatreeksperten vår og han har mye og lang erfaring i fjellet. Sommeren 2013 gikk vi ryggen opp til Uraonostinden med Frode. Turen over eggen på Uranostindene var min første tur hvor jeg var skikkelig eksponert for høyder. 

Planen denne dagen var å spasere opp Store Urdadalstinden og gå Urdadalstraversen. Starten for turen var Spiterstulen.

![](/images/Logger/Urdadalstind.jpg)
![](/images/Logger/Urdadalstind_eval.jpg)

Jeg "hoppet av" denne turen ca halveis. Jeg har et såkalt "løpe kne" og etter at vi hadde passert toppen på Store Urdadalstinden ville ikke kneet mitt være med lengre. Jeg gikk derfor ned av fjellet ca halveis på turen og spaserte (noe slukøret) tilbake til Spiterstulen som var utgangspunktet for turen.

{{< wide-image src="/images/Urdadalstinden/nr1.jpg" title="Utsikt mot Store Urdadalstinden." >}}

Store Urdadalstinden er en grei topp å gå på. Litt klyving mot toppen, ingen sikring er nødvendig. Dersom man skal helt rundt ryggen er sikring nødvendig enkelte steder. Jeg var ikke med på den delen av turen.  

{{< wide-image src="/images/Urdadalstinden/nr2.jpg" title="Toppen er i tåka der ett eller annet sted." >}}
{{< wide-image src="/images/Urdadalstinden/nr3.jpg" >}}



{{< wide-image src="/images/Urdadalstinden/nr4.jpg" title="Fra Urdadalstinden har man utsikt mot blant annet Leirvassbu. Foten av Kyrkja sees til venstre." >}}

### Kyrkja (2032 moh)

På vei hjem etter turen med DNT Fjellsport Oslo på Storen og Falketind (sommer 2015) svingte jeg innom Leirvassbu og tok en kjapp tur opp på Kyrkja. Fra Kyrkja ser man inn mot Visdalen som leder mot Spiterstulen og på det andre bildet skimtes Urdadalstraversen. Tur/retur toppen og tilbake til Leirvassbu tok meg 3 3/4 timer. Da ble det ingen rast på toppen og helt OK tempo.

![](/images/Logger/Kyrkja.jpg)
![](/images/Logger/Kyrkja_eval.jpg)

{{< wide-image src="/images/Urdadalstinden/nr5.jpg" title="Urdadalstraversen fra toppen av Kyrkja, kan skimtes litt til venstre i bildet." >}}

{{< wide-image src="/images/Urdadalstinden/nr6.jpg" title="Utsikten fra toppen av Kyrkja og inn i Visdalen (mot Spiterstulen)." >}}

{{< wide-image src="/images/Urdadalstinden/nr7.jpg" title="Urdadalstinden og Kyrkja sett fra Midtre Tverrbotntind." >}}
