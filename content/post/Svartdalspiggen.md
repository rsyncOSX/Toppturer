---
title: "Store Svartdalspiggen (2174 moh)"
date: 2017-07-14
slug: Svartdalspiggen
tags:
- svartdalspiggen
---
Nørdre- og Store Svartdalspiggen (hhv 2137 moh og 2174 moh). I forrige uke var Grethe og jeg noen dager på Turtagrø og Leirvassbu for å gå på Fanaråken og Midtre Tverrbotntind.  Været var ganske vekslende den uken. Det var alt fra sol til regn og snø. Men, vi var heldig og kom oss opp på tre topper over 2000 meter.  Uken etterpå var det meldt godvær fra onsdag og utover. Da var det bare å snu seg rundt og pakke telt og fjellutstyr for nok en tur. Det ble overnatting på Gjendesheim i telt første natten. Jeg hadde booket billett på båten til Gjendebu kl 0745 om morgenen dagen derpå. Den natten var det frost og heldigvis hadde jeg ny sovepose som tålte noen kuldegrader.

Jeg ankom Gjendebu 08.30 morgenen etter. Teltet ble satt opp igjen og jeg var klar for tur igjen ca kl 10.00.

![](/images/Logger/Svartdalspiggen.jpg)
![](/images/Logger/Svartdalspiggen_eval.jpg)

Nørdre- og Store Svartdalspiggen var målet i dag. Ikke en sky på himmelen, vindstille og en god sommertemperatur. Jeg har vært på Nørdre Svartdalspiggen en gang tidligere. Planen dengang var å gå på Torfinnstindane, men lyn og torden satte en effektiv stopper for den planen. Resultatet da ble en ca 35 km lang rundtur, via Nørdre Svartdalspiggen og tilbake til Fondsbu. De km satt lenge i beina. Dagen etterpå ble det ryggen opp Uranostind istedenfor.

{{< wide-image src="/images/Svartdalspiggen/nr1.jpg" title="Speilbildet av toppen." >}}

Første motbakke er opp fra Gjendbu og inn i Svartdalen. Det er vel en stigning på ca 300 høydemeter. Rett før toppen er det varder som viser veien videre til Svartdalspiggene. Det er en eldre T-merket sti som ikke er spesielt godt vedlikeholdt. Det er litt bratt opp første kneiken, men overkommelig for de aller fleste. Litt klyving noen få meter må til.

{{< wide-image src="/images/Svartdalspiggen/nr2.jpg" title="Fra teltplassen ser man ruten hele veien. " >}}

Varden er på ca 1600 moh og det er fortsatt 500 høydemeter å gå.

{{< wide-image src="/images/Svartdalspiggen/nr3.jpg" title="Første stopp og utsikt inn i Storådalen." >}}

{{< wide-image src="/images/Svartdalspiggen/nr4.jpg" title="Utsikt mot Gjende i retning Bukkelægret (fra første stopp opp fjellet)." >}}

Det tok meg ca tre timer å komme til topps. Jeg hadde en stopp underveis og jeg gikk i et relativt rolig tempo oppover. Den beste måten (for meg) å ta høydemeter på er å gå i et rolig og jevnt tempo.  

{{< wide-image src="/images/Svartdalspiggen/nr5.jpg" title="På toppen av Nørdre Svardalspiggen (2137 moh). Gjendbu kan skimtes i bunn av dalen." >}}

Utsikten fra toppen er storveis. Bildet under er nok fjellene i retning mot Olavsbu. Kanskje er Mjølkedalspiggen en av fjellene?

{{< wide-image src="/images/Svartdalspiggen/nr6.jpg" title="En grei utsik." >}}

{{< wide-image src="/images/Svartdalspiggen/nr7.jpg" title="Vestre Memurubreen kan sees på bildet." >}}

Knutholstinden til høyre i bildet under. Jeg har ikke vært på den toppen, men skal dit en gang og. Men jeg går ikke alene på slike topper.  Dersom et uhell skjer og man blir sittende fast i fjellet kan det fort bli ganske slitsomt. Dersom man går alene på slike topper bør man ha meg seg en enhet som kan melde til nødsentraler via satelitt. Slike finnes, men det krever blant annet abbonement.

{{< wide-image src="/images/Svartdalspiggen/nr8.jpg" title="Knutholstinden" >}}

Turen til Store Svartdalspiggen fra Nørdre er en liten spasertur på ca 30 minutter.

{{< wide-image src="/images/Svartdalspiggen/nr9.jpg" title="Toppen på Store Svartdalspiggen (2174 moh)." >}}

Jeg tok en litt annen rute ned enn opp (inn i Langedalen).

{{< wide-image src="/images/Svartdalspiggen/nr10.jpg" title="På bildet sees Langedalsbreen." >}}
